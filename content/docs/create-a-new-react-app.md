---
id: create-a-new-react-app
title: Yeni React Applikasiyası Yarat
permalink: docs/create-a-new-react-app.html
redirect_from:
  - "docs/add-react-to-a-new-app.html"
prev: add-react-to-a-website.html
next: cdn-links.html
---

Ən yaxşı istifadəçi və developer təcrübəsi üçün inteqrasiya olunmuş toolchain istifadə edin.

Bu səhifə, göstərilən məsələləri həll etməyə kömək edən React toolchain-lərindən danışır:

* Çoxlu fayllara və komponentlərə böyümə.
* NPM-dən kitabxanaların işlədilməsi.
* Çox yaranan səhvlərin erkən tapılması.
* Development-də CSS və JS-in canlı redaktə edilməsi.
* Produksiya üçün nəticənin optimallaşdırılması.

Bu səhifədə tövsiyə olunan toolchain-lər **heç bir konfiqurasiya tələb etmir**.

## Sizə Toolchain Lazım Olmaya Bilər {#you-might-not-need-a-toolchain}

Əgər yuxarıda göstərilən problemlər ilə qarşılaşmır və ya JavaScript alətlərindən istifadə etmək istəmirsinizsə [React-i HTML səhifəsinə `<script>` təqi ilə əlavə etməyi](/docs/add-react-to-a-website.html) (fakultativ olaraq [JSX ilə](/docs/add-react-to-a-website.html#optional-try-react-with-jsx)) tövsiyə edirik.

Bu, **React-i mövcud veb səhifəsinə əlavə etməyin ən asan yoludur.** Siz, faydalı gördüyünüz halda istədiyiniz zaman daha böyük toolchain əlavə edə bilərsiniz!

## Tövsiyə Edilən Toolchain-lər {#recommended-toolchains}

React komandası əsasən aşağıdaki həlləri tövsiyə edir:

- **React-i öyrənmək** və ya **[tək-səhifəli](/docs/glossary.html#single-page-application) applikasiya yaratmaq üçün** [Create React App-dən](#create-react-app) istifadə edin.
- **Node.js ilə server tərəfindən render edilmiş veb səhifə yaratmaq üçün** [Next.js-dən](#nextjs) istifadə edin.
- **Statik kontent əsasında qurulmuş veb səhifə yaratmaq üçün** [Gatsby-dən](#gatsby) istifadə edin.
- **Komponent kitabxanası yaratmaq** və ya **mövcud koda React inteqrasiya etmək üçün** [Daha Elasktik Toolchain-lərdən](#more-flexible-toolchains) istifadə edin.

### Create React App {#create-react-app}

[Create React App](https://github.com/facebookincubator/create-react-app), **React-i öyrənmək** və React-də **yeni [tək-səhifəli](/docs/glossary.html#single-page-application) applikasiya** yaratmaq üçün çox rahat mühit təmin edir.

<<<<<<< HEAD
Bu alət ən son JavaScript xüsusiyyətlərini istifadə etmək üçün təkmilləşmə mühiti yaradır, yaxşı developer təcrübəsi ilə proqramçıları təmin edir və applikasiyanı produksiya üçün optimallaşdırır. Bu aləti işlətmək üçün [Node >= 8.10 və npm >= 5.6](https://nodejs.org/en/) tələb edilir. Layihə yaratmaq üçün göstərilən əmri icra edin:
=======
It sets up your development environment so that you can use the latest JavaScript features, provides a nice developer experience, and optimizes your app for production. You’ll need to have [Node >= 10.16 and npm >= 5.6](https://nodejs.org/en/) on your machine. To create a project, run:
>>>>>>> df2fbde3b52336229eee550debd692184c427691

```bash
npx create-react-app my-app
cd my-app
npm start
```

>Qeyd
>
>İlk sətrdə yazılan `npx` səhv deyil -- bu [npm 5.2+ ilə gələn paket icra edən alətdir](https://medium.com/@maybekatz/introducing-npx-an-npm-package-runner-55f7d4bd282b).

Create React App backend məntiqi və ya verilənlər bazası idarə etmir; bu yalnız frontend üçün yaratma konveyeri (build pipeline) yaradır. Siz bunu istədiyiniz backend ilə işlədə bilərsiniz. Bu toolchain pərdə arxasında [Babel](https://babeljs.io/) və [webpack](https://webpack.js.org/) işlədir. Lakin siz bu alətlər haqqında heç nə bilməyə bilərsiniz.

Applikasiyanı produksiyaya yerləşdirməya hazır olduqda `npm run build` əmri, applikasiyanın produksiya üçün optimallaşmış versiyasını `build` direktoriyasında yaradacaq. Create React App haqqında əlavə məlumat üçün [README faylınını](https://github.com/facebookincubator/create-react-app#create-react-app--) və ya [İstifadəçi Dərsliyini](https://facebook.github.io/create-react-app/) oxuyun.

### Next.js {#nextjs}

React-də **statik və server ilə render edilmiş applikasiyalar** yaratmaq üçün populyar və yüngül freymvorklardan biri [Next.js-dir](https://nextjs.org/). Bu freymvork **stilləmə və routing həlləri ilə** hazır gəlir. Bu toolchain server mühitində [Node.js](https://nodejs.org/) işlətdiyinizi fərz edir.

Next.js haqqında əlavə məlumat üçün [rəsmi dərsliyə](https://nextjs.org/learn/) baxın.

### Gatsby {#gatsby}

React-də **statik veb səhifə** yaratmaq üçün ən yaxşı yol [Gatsby](https://www.gatsbyjs.org/) işlətməkdir. Bu toolchain React komponentlərindən istifadə edir. Lakin son nəticədə əvvəlcədən render olunmuş HTML və CSS faylları yaradaraq ən təz yükləmə sürətinin olacağını qarantiyalayır.

Gatsby haqqında öyrənmək üçün [rəsmi sənədlərə](https://www.gatsbyjs.org/docs/) və [start kitlər qalereyasına](https://www.gatsbyjs.org/docs/gatsby-starters/) baxın.

### Daha Elastik Toolchain-lər {#more-flexible-toolchains}

Aşağıda göstərilən toolchain-lər daha çox seçim və elastiklik təklif edirlər. Biz bu alətləri daha təcrübəli istifadəçilərə tövsiyə edirik:

- **[Neutrino](https://neutrinojs.org/)** aləti [webpack-in](https://webpack.js.org/) gücünü əvvəlcədən hazırlanmış şablonların sadəliyi ilə birləşdirir. Bu alət, [React applikasiyaları](https://neutrinojs.org/packages/react/) və [React komponentləri](https://neutrinojs.org/packages/react-components/) üçün şablonlar təmin edir.

- **[Nx](https://nx.dev/react)**, React, Next.js, [Express](https://expressjs.com/) və digər kitabxanaları dəstəkləyən full-stək monorepo təkmilləşməsi üçün istifadə olunan alətdir.

- **[Parcel](https://parceljs.org/)** [React ilə işlənə bilən](https://parceljs.org/recipes.html#react) çevik və sıfır konfiqurasiyalı veb applikasiya paketləyənidir.

- **[Razzle](https://github.com/jaredpalmer/razzle)** konfiqurasiya tələb etməyən server ilə render etmə freymvorkdur. Bu framevork Next.js-dən daha elastikdir.

## Sıfırdan Toolchain Yaratmaq {#creating-a-toolchain-from-scratch}

JavaScript yaratma toolchain-i aşağıdaki elementlərdən ibarətdir:

* [Yarn](https://yarnpkg.com/) və ya [npm](https://www.npmjs.com/) kimi **paket meneceri**. Bu mecerlər paketlərdən ibarət olan çox böyük ekosistemdən faydalanmağa və paketləri yükləməyə və ya yeniləməyə imkan yaradır.

* [webpack](https://webpack.js.org/) və ya [Parcel](https://parceljs.org/) kimi **paketləmə qurğuları**. Bu qurğular modulyar kodun yazılmasına və modulları kiçik paketlərə paketləyib yükləmə zamanını optimallaşdırılmasına imkan yaradır.

* [Babel](https://babeljs.io/) kimi **kompilyator**. Bu kompilyator ilə köhnə brauzerlərdə işləyən modern JavaScript kodu yazmaq mümkündür.

Əgər öz JavaScript toolchain-inizi quraşdırmağa üstünlük verirsinizsə Create React App-in bəzi funksiyalarını yenidən tətbiq edən [bu yazını oxuyun](https://blog.usejournal.com/creating-a-react-app-from-scratch-f3c693b84658).

Xüsusi toolchain-in [produksiya üçün düzgün quraşdırıldığından](/docs/optimizing-performance.html#use-the-production-build) əmin olun.
