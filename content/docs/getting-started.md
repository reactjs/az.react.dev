---
id: getting-started
title: Başlamaq
permalink: docs/getting-started.html
next: add-react-to-a-website.html
redirect_from:
  - "docs/"
  - "docs/index.html"
  - "docs/getting-started-ko-KR.html"
  - "docs/getting-started-zh-CN.html"
  - "docs/installation.html"
  - "download.html"
  - "downloads.html"
  - "docs/try-react.html"
  - "docs/tooling-integration.html"
  - "docs/package-management.html"
  - "docs/language-tooling.html"
  - "docs/environments.html"
---

Bu səhifədə React sənədlərinin icmalından və React ilə əlaqəli resurslardan danışacağıq.

**React**, UI yaratmaq üçün JavaScript kitabxanasıdır. React-in nə olduğunu öyrənmək üçün [ana səhifəmizə](/) və ya [dərsliyə](/tutorial/tutorial.html) baxın.

---

- [React-i Sına](#try-react)
- [React-i Öyrən](#learn-react)
- [Məlumatlı Olmaq](#staying-informed)
- [Versiyalı Sənədlər](#versioned-documentation)
- [Nəsə Çatışmır?](#something-missing)

## React-i Sına {#try-react}

React, tədrici adaptasiya fikri ilə dizayn olunub. **Siz applikasiyanızda React-i istədiyiniz qədər az və ya çox istifadə edə bilərsiniz.** React-in nə olduğunu öyrənmək, sadə HTML səhifəsinə React ilə interaktivlik əlavə etmək və ya kompleks React applikasiyası düzəltmək üçün bu bölmədəki linklərdən istifadə edin.

### Onlayn Kod Meydançaları {#online-playgrounds}

React ilə oynamaq istəyirsinizsə onlayn kod meydançasından istifadə edə bilərsiniz. Salam Dünya şablonunu [CodePen](codepen://hello-world), [CodeSandbox](https://codesandbox.io/s/new) və ya [Glitch-də](https://glitch.com/edit/#!/remix/starter-react-template) sınayın.

Əgər öz kod redaktorunuzdan istifadə etmək istəyirsinizsə [bu HTML faylını yükləyib](https://raw.githubusercontent.com/reactjs/reactjs.org/master/static/html/single-file-example.html) və redaktə edib brauzerdə lokal fayl sistemindən aça bilərsiniz. Bu nümunədə, icra zamanı yavaş kod transformasiyası edildiyindən bu metodu yalnız sadə demolarda istifadə etməyi tövsiyyə edirik.

### React-i Veb Səhifəyə Əlavə Et {#add-react-to-a-website}

[React-i HTML səhifəsinə bir dəqiqəyə](/docs/add-react-to-a-website.html) əlavə etmək mümkündür. Siz React-in varlığını zaman ilə çoxalda bilər və ya bir neçə dinamik vidcetlərdə ehtiva edə bilərsiniz.

### Yeni React Applikasiyası Yarat {#create-a-new-react-app}

Yeni React layihəsinə başladıqda [script təqləri ilə sadə HTML səhifəsi işlətmək](/docs/add-react-to-a-website.html) ən yaxşı seçim ola bilər. Bunu quraşdırmaq bir dəqiqə alacaq!

Applikasiya böyüdükcə sizə inteqrasiya olunmuş quraşdırma lazım ola bilər. Böyük applikasiyalar üçün [JavaScript toolchain-lərindən](/docs/create-a-new-react-app.html) istifadə etməyi tövsiyyə edirik. Bu toolchain-lər biraz və ya heç bir konfiqurasiya lazım olmadan işləyərək React ekosistemindən tam istifadə edə bilirlər.

## React-i Öyrən {#learn-react}

React-ə fərqli təməlli və fərqli formada öyrənən adamlar gəlirlər. Nəzəri və ya praktiki yanaşmadan asılı olmayaraq bu bölmədən faydalana bilərsiniz.

* Əgər **edə edə öyrənməyə** üstünlük verirsinizsə [praktiki dərslik](/tutorial/tutorial.html) ilə başlayın.
* Əgər **konsepsiyaları addım addım öyrənməyə üstünlük verirsinizsə** [əsas konsepsiyalara baxın](/docs/hello-world.html).

Hər bir tanımadığınız texnologiya kimi, React-in də öyrənmək əyriliyi var. Praktika və biraz səbr ilə siz React-in məntiqini *tutacaqsınız*.

### İlkin Nümunələr {#first-examples}

[React ana səhifəsində](/) canlı redaktor ilə kiçik React nümunələri var. React haqqında biliyinizdən asılı olmayaraq bu səhifədəki kodları dəyişərək nəticənin necə dəyişdiyinə baxın.

### Yeni Başlayanlar üçün React {#react-for-beginners}

Əgər React sənədləri sizin üçün yüksək tempdə irəliləyirsə [Rascianın React haqqında icmalını](https://www.taniarascia.com/getting-started-with-react/) oxuyun. Bu yazıda React-in ən əsas konsepsiyaları detallı və yeni başlayanlar üçün asan şəkildə təqdim edilir. Bunu oxuduqdan sonra sənədlərə yenidən baxın!

### Dizaynerlər üçün React {#react-for-designers}

Əgər dizayn təməlindən gəlirsinizsə başlamaq üçün [bu resurslardan](https://reactfordesigners.com/) istifadə edin.

### JavaScript Resursları {#javascript-resources}

React sənədləri JavaScript dili haqqında məlumatı olduğunuzu fərz edir. Bu sahədə mütəxəssis olmasanız belə React ilə JavaScript-i eyni vaxtda öyrənmək çətindir.

JavaScript bilik dərəcənizi yoxlamaq üçün [JavaScript icmalını](https://developer.mozilla.org/en-US/docs/Web/JavaScript/A_re-introduction_to_JavaScript) oxumağı tövsiyyə edirik. Bu sənəd 30 dəqiqə və bir saat arası çəkəcək amma sizi React-i öyrənməyə daha arxayın edəcək.

>Məsləhət
>
>JavaScript-də hər hansı bir konsepsiya sizi çaşdırdığında [MDN](https://developer.mozilla.org/en-US/docs/Web/JavaScript) və [javascript.info](https://javascript.info/) veb səhifələrinə baxmağı tövsiyyə edirik. Əlavə olaraq kömək üçün [cəmiyyət dəstək forumlarından](/community/support.html) istifadə edin.

### Praktiki Dərslik {#practical-tutorial}

Əgər **edə edə öyrənməyə** üstünlük verirsinizsə [praktiki dərsliyə](/tutorial/tutorial.html) baxın. Bu dərslikdə, React-də XO oyunu düzəldirik. Oyun düzəltmədiyiniz üçün bu dərsliyi atlamaq istəyə bilərsiniz. Tövsiyyə edirik ki bunu sınayasınız. Bu dərslikdə öyrənəcəyiniz texnikalar *hər hansı* React applikasiyaları düzəltmək üçün vacibdir. Bu texnikaları qavardıqda React-i daha dərindən anlayacaqsınız.

### Addım Addım Öyrənmək {#step-by-step-guide}

Əgər **addım addım öyrənməyə** üstünlük verirsinizsə [əsas konsepsiyaları](/docs/hello-world.html) oxuyun. Bu sənədlərdə hər bölmə əvvəlki bölmələrdə öyrənilən biliklər əsasında yazılıb. Bu səbəbdən, oxuduqca heç nəyi ötüməyəcəksiniz.

### React ilə Düşünmək {#thinking-in-react}

Bir çox React istifadəçiləri, [React ilə Düşünmək](/docs/thinking-in-react.html) sənədini tərifləyirlər. Onlar üçün bu sənədi oxuduqdan sonra React tam anlaşıldı. Bizim ən yaşlı sənədlərimizdən biri olmasına baxmayaraq bu sənəddə olan məlumatlar indiki zamana da münasibdir.

### Tövsiyyə Edilən Kurslar {#recommended-courses}

Bəzən adamlar 3-cü şəxslər tərəfindən yazılmış kitablar və kursları rəsmi sənəddən daha faydalı görürlər. Biz [cəmiyyət tərəfindən tövsiyyə edilən resursların siyahısını](/community/courses.html) saxlayırıq. Bu resursların bəziləri pulsuzdur.

### Genişləndirilmiş Konsepsiyalar {#advanced-concepts}

[Əsas konsepsiyaları](/docs/hello-world.html) öyrəndikdən və React-i ilə biraz oynadıqdan sonra sizi genişləndirilmiş mövzular maraqlandıra bilər. Bu bölmə, [kontekst](/docs/context.html) və [ref-lər](/docs/refs-and-the-dom.html) kimi güclü amma daha az işlənən React xüsusiyyətlərini təqdim edir.

### API Arayışı {#api-reference}

Sənədlərin bu bölməsi, spesifik React API-ları haqqında əlavə məlumat almaq üçün faydalıdır. Məsələn, [`React.Component` API arayışında](/docs/react-component.html) `setState()`-in işlənməsi və fərqli lifecycle funksiyaları haqqında əlavə məlumat tapa bilərsiniz.

### Lüğət və FAQ {#glossary-and-faq}

React sənədində işlədilən bütün terminlərin icmalı üçün [Lüğətə](/docs/glossary.html) baxın. [AJAX soğuları](/docs/faq-ajax.html), [komponent state-i](/docs/faq-state.html) və [fayl strukturu](/docs/faq-structure.html) kimi çox işlədilən mövzular haqqında qısa sual-cavab üçün FAQ bölməsinə baxın.

## Məlumatlı Olmaq {#staying-informed}

[React bloqu](/blog/) React komandasından gələn yeniliklər üçün rəsmi mənbədir. Buraxılış qeydləri və ya köhnəlmə xəbərdarlıqları kimi vacib məlumatlar ilk olaraq burada dərc olunur.

Siz həmçinin [@reactjs Twitter hesabını](https://twitter.com/reactjs) izləyə bilərsiniz. Lakin, bloqu oxuyursunuzsa heç bir vacib məlumatı qaçırmayacaqsınız.

Bütün React buraxılışları öz bloq yazısına layiq deyil. Hər buraxılışın detallı changelog-una [React reposunun `CHANGELOG.md` faylından](https://github.com/facebook/react/blob/master/CHANGELOG.md) və ya [Buraxılışlar](https://github.com/facebook/react/releases) səhifəsindən baxa bilərsiniz.

## Versiyalı Sənədlər {#versioned-documentation}

Bu sənədlər hər zaman React-in ən son və stabil versiyasını əks etdirir. React 16-dan başlayaraq sənədlərin köhnə versiyalarını [ayrı səhifədən](/versions) tapa bilərsiniz. Nəzərə alın ki, sənədlərin köhnə versiyaları yeni buraxılış zamanı çəkilir və davamlı olaraq yenilənmir.

## Nəsə Çatışmır? {#something-missing}

Sənədlərdə nəsə çatışmırsa və ya hər hansı bir hissəsi başa düşülməzdirsə, düzəlişlər üçün tövsiyyələrinizi [sənədlər reposunda yeni issue açaraq](https://github.com/reactjs/reactjs.org/issues/new) bildirin və ya [@reactjs Twitter hesabına](https://twitter.com/reactjs) tvit atın. Biz sizdən eşitməyi sevirik!
